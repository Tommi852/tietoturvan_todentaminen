# Tietoturvan todentamisen välineet
  
  
  
Tommi Timonen
  
Aleksi Salminen















                                        Tietoturvan hallinta

                                        ICT4TN026





Sisällys

1        Tavoitteet ja lopputulokset

2        Tehtävän rajaus

3        Riskit ja niihin varautuminen

4        Työryhmä

5        Työympäristö

6        Aikataulu

7        Tehtävät, työmäärät ja lopputulokset

8        Dokumentointi ja versionhallinta menettelyt  
  




## Tavoitteet ja lopputulokset

Projektin tavoitteena on todentaa virtuaalisten järjestelmien tietoturvan toiminta tunkeutumistestauksen avulla. Käytämme hyödyksi Kali Linuxia, joka sisältää valmiiksi pakattuna haavoittuvuusskannereita kuten nikto, sekä tunkeutumistyökaluja kuten metasploit ja armitage. Pyrimme myös käyttämään meille ennalta tuntemattomia ohjelmia.

Projektin lopputavoitteena pyrimme luomaan dokumentaation, josta käy ilmi tunkeutumistestauksen vaiheet, toimintatavat ja yleisimmät ohjelmat, joita kuka tahansa aiheesta kiinnostunut voi käyttää oppiakseen tunkeutumistestauksen perusteita.



## Tehtävän rajaus

Käytämme Kali Linuxia ja sen sisältämiä tunkeutumistestaus ohjelmia testataksemme virtuaalisesti toteutettujen järjestelmien tietoturvaa. Kohteina käytämme VulnHubista löytyviä virtuaalikoneita, jotka ovat tahallisesti tehty haavoittuvaisiksi juuri tunkeutumistestauksen harjoittelua varten. Näillä työkaluilla voimme demonstroida yleisimmät tunkeutumistestaustekniikat ja työvaiheet.



## Riskit ja niihin varautuminen

Riskeinä on työkalujen haastavuus, projekti ajan loppuminen ja testiympäristön rikkoutumisesta johtuva projektin venyminen.

Näihin riskeihin varaudutaan varaamalla tarpeeksi aikaa projektin toteuttamista varten.

Riskinä on myös väärän IP-osoitteen antaminen hyökkäystyökaluun ja/tai virheellinen työkalujen käyttö, joka voi johtaa laajempiin vahinkoihin ja mahdollisesti rikossyytteisiin. Tähän varaudumme varmistamalla kahdesti osoitteet, joihin hyökkäämme.



## Työryhmä

Ryhmään kuuluu hieman tunkeutumistestausta osaava Tommi Timonen, joka toimii projektipäällikkönä, sekä täysin aloitteleva tunkeutumistestaaja Aleksi Salminen.

## Työympäristö

Koska VulnHubista löytyvät koneet ja Kali Linux ovat helppoja ja nopeita ottaa käyttöön missä vain, niin työympäristö vaihtelee koulunkoneilla ja kotikoneilla.

## Aikataulu

1.11.2018 - 13.12.2018

Projekti alkaa, kun projektisuunnitelma on hyväksytty ja päättyy projektin esittelyyn joulukuussa.

## Tehtävät, työmäärät ja lopputulokset

Projektin tehtävinä on luoda valmiiksi haavoittuvaiset virtuaalisetympäristöt tietoturvan testausta varten, asentaa Kali Linuxin kaikilla ohjelmilla varustettu versio ja suorittaa tietoturvan testaus luodussa ympäristössä, sekä luoda dokumentointi, jossa käy ilmi tunkeutumistestauksen vaiheet ja käytettävät työkalut. Työmäärät määräytyvät projektin edetessä, mutta oletusarvoisesti käytämme noin 50 työtuntia per jäsen, jotta saisimme lopputulokseksi tarpeeksi kattavan dokumentaation. Lopputuloksena luomme dokumentaation tunkeutumistestauksen vaiheista, sekä selitämme miksi mikäkin vaihe tehdään.

## Dokumentointi ja versionhallinta menettelyt

Dokumentointi tapahtuu GitHubiin, johon kumpikin jäsen luo oman tunti seuranta dokumentin, sekä omat ohjeensa tutkielmansa tunkeutumistestauksesta. Luomme myös lopullisen dokumentaation, joka toimii myös loppuraporttina projektinlopussa.

GitHub toimii samalla myös versionhallintana dokumentaatiollemme.

